---
layout: post
title: Özgür Web Günleri'nde 19 Ekim’de Backbone.js Atölyesi
abstract: 19 - 20 Ekim’de Yeditepe Üniversitesi’nde düzenlenecek olan Özgür Web Günleri. Özgür Web Günleri’nde 19 Ekim Cuma günü 17:00’de Backbone.js’yi anlatacağım bir atölye yapacağız.
---

19 - 20 Ekim’de Yeditepe Üniversitesi’nde düzenlenecek olan Özgür Web Günleri’nde 19 Ekim Cuma günü 17:00’de Backbone.js’yi anlatacağım bir atölye yapacağız.
Biliyorum Cuma günü ve 17:00’de olması biraz ters bir zaman, fakat öğrenmenin zamanı yoktur. :)

Katılımcılar için güzel bir sunum hazırlamaya çalıştım. Bu sunumda küçük bir Twitter search uygulamasını Backbone.js ile hazırlıyor olacağız.

Uygulamanın bilgisayarınızda geliştirmeye hazır hale gelmesi için https://github.com/fkadeveloper/twittersearch adresindeki yönergeleri uygulamanız gerekiyor.

Eğer yönergeler size uzun ve gereksiz geliyorsa projeyi zip olarak indirip index.cdn.html dosyası üzerinden geliştirmeye katılabilirsiniz.

Projeyi bilgisayarınıza kurduğunuzda ekranda **Özgür Web Günleri 2012 - Backbone ile Uygulama Geliştirme - Fatih Kadir Akın** yazısını görmeniz atölyeye hazır
olduğunuz anlamına geliyor.

Temelde öğreneceklerinizin başında;

 - Backbone.js’nin amacı nedir? Ne zaman kullanılır, ne zaman kullanılmaz.
 - Backbone.js’yi geleneksel JavaScript programlamadan ayıran özellikler nelerdir?
 - Diğer frameworkler ile arasındaki bağlar nelerdir?
 - Uygulama nasıl modüllenir?
 - RESTful back-end ilişkileri nasıl düzenlenir? Back-end ve Front-end’in birbirinden ayrılması ne demektir?

gibi bir çok konu geliyor.

Atölye sonunda aşağıdaki gibi çalışan bir uygulamaya sahip olacağız. Bu sırada gözümüzden kaçan veya “şu da olsa ne iyi olur” dediğimiz noktaları birlikte
tespit edip geliştirmeye katacağız.

Geliştirme sırasında çok gerekmedikçe ve eksik görmedikçe CSS ve HTML yazmayacağız. Dolayısıyla HTML ve CSS’i temel seviyede bildiğinizi varsayıyorum.
Yazılımış olan HTML’i [GitHub](http://github.com/fkadeveloper/twittersearch) adresindeki index.html dosyasını inceleyerek görebilirsiniz.

Öğrendiklerimizle birlikte gerçekleyeceğimiz uygulama buna benzeyecek:

![Twittersearch](http://i.imgur.com/teOgR.png)
