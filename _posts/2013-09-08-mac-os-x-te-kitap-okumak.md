---
layout: post
title: Mac OS X'te Kitap Okumak
abstract: Mac OS X'te rahatça kitap okumak için bir kaç ipucu.
---

![View](http://dl.dropboxusercontent.com/s/zf5vpleyuagkruo/2013-09-08%20at%2011.32%20PM.png)

Bilgisayar ekranından kitap okumak oldukça zor ve genellikle baş ağrısına yol açabilen bir eylem. Ve genellikle odağınızın dağılması ile okuma olayını basılı kitaplara veya **eInk** teknolojisi kullanan *Kindle* gibi ürünlere taşıyorsunuz.

Bense bilgisayar ekranından okumayı kafaya taktım. Uzun zamandır OS X'te kitap okuyabilmek için iyi bir yazılım arıyordum. Sonuç: Bulamadım. (Eğer bu yazımda bulduğum yöntemden daha iyi bir sonuç veren yazılım biliyorsanız söyleyin lütfen.)

Bu durumda kendi yöntemlerime başvurmak durumunda kaldım. Öncelikle temel ihtiyaçları çıkardım:

  - Göz yormamalı.
  - Not tutabilmeliyim.
  - Odağımı dağıtmamalı.

Bu maddelere göre bir yazılım listesi çıkardım:

## Flux

Göz yorulması her yazılımcı veya bilgisayarla uğraşan insanın en büyük sorunlarından birisi. Sürekli ışık saçan bir cihaza bakıyor olduğumuzdan gözlerimiz zamanla yoruluyor. Ve ortam ışığından daha fazla ışık veren bir cihaza sürekli bakmamız büyük bir sağlık sorununa yol açabiliyor.

> During the day, computer screens look good—they're designed to look like the sun. But, at 9PM, 10PM, or 3AM, you probably shouldn't be looking at the sun.

Flux bilgisayarınızın ışığını günün belirli saatlerinde olması gereken şekilde ayarlayarak gözünüzü fazla ışıktan koruyor.

**Flux'u [justgetflux.com](http://justgetflux.com) adresinden indirin.**

## Skim.app

OS X'in Preview uygulaması güzel olmakla birlikte bana yeterince rahat gelemediği için güzel bir PDF okuyucusu arama işine girdim (10dk falan sürdü bu süreç). Birkaç PDF okuyucu denedikten sonra sonunda **Skim** uygulamasını gördüm ve bunu denemeye karar verdim, bunda karar kıldım.

> Skim is a PDF reader and note-taker for OS X. It is designed to help you read and annotate scientific papers in PDF, but is also great for viewing any PDF file.

Skim hem açık kaynak hem de güzel bir PDF okuyucu uygulama, PDF üzerinde not alabilmeniz vs gibi güzellikleri mevcut.

**Skim'i [http://skim-app.sourceforge.net/](http://skim-app.sourceforge.net/) adresinden indirin.**

## OS X Ayarları

OS X'te *Sistem Ayarları > Klavye > Accessibility* kısmından **Invert Colors (Renkleri ters çevir)** kısayolunu `CTRL + ALT + COMMAND` aktif edin.

![Invert Colors](http://dl.dropboxusercontent.com/s/en677jbxvlg0ee1/2013-09-08%20at%2011.13%20PM.png)

---

Artık kullanmaya başlayabiliriz.

 - **Flux**'u çalıştırın, gözünüzün en rahat edeceği şekilde ayarlayın.
 - **Skim** ile herhangi bir PDF dosyasını açın.
 - `COMMAND + SHIFT + F` tuşlarına basarak uygulamayı tam ekran yapın. (View > Full Screen)
 - `COMMAND + SHIFT + -` tuşlarına basarak **"Fit to Zoom"** seçeneğini aktif edin. (PDF > Zoom to Fit)
 - Ekran ışığını minimum seviyeye getirin.
 - `CTRL + ALT + COMMAND` tuşları ile renkleri ters çevirerek okuma kolaylığını artırın.

Umarım benim memnun olduğum kadar memnun olmuşsunuzdur. :)

Kolaylıklar.
